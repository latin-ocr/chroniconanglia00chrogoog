186 cnsourcou 1111111111

cui successit in episcopatum Norwioensem Willel-
mus de Raulingham. Sanctus Edmundus cernens
quotidie injuriosorum malitiam praevalere, et privatas
admonitiones ac obsecrationes nihil omnino efficere,
cum suffraganeis concilio habito, injustos occupatores
libertatum, jurisque Cantuariensis ecclesiae pertur-
batores, aperte excommunicat: quumque nec tali
modo errantes corrigi conspiceret, sciensque domini
papae legatum nummos ac munera quaerere, recedere
demedio Babylonis gratis elegit, Pontiniaoumque
adivit.

A.D.1240. Sanctus Edmundus‚ Cantuariensis
archiepiscopus, apud Francos migravit ad Dominum,
et Pontiniaoi sepelitur 3 cui successit Bonifatius Bur-
gimdus. Rex Henricus fecit jurari fidelitatem filio
suo Eduardo a civibus Londoniae, et aliis regni mag-
natibus. Eodem anno regina peperit filiam, Mar-
garetam nominatam 3 Ricardusque comes Cornubiae‚
et frater regis, transfretavit versus Terram Sanctam.
Abbatia de Haylis ab eodem circa haec tempora
fundata est, lilia de Bello Loco Regis.

A.D. 1241. Rex Henricus aureum feretrum, ad
reponendum reliquias sancti Edwardi regis et confes-
soris apud Westmonasterium‚ fecit ex sumptibus pro-
priis fabricari. Natus est Edmundus‚ filius regis,
proavus domini Hemici, ducis Lancastriae, qui obiit
A.D. 1340. Eclipsis lunae quarto kalendarum Maii,
et eclipsis solis erat secundo idus Octobris. Inno-
centius papa IV ab imperatore in Roma obsessus, in
forma pauperis de manibus hostis evasit, et cum
J anuensium auxilio in Gallias devenit. Otho legatus
in Anglia, et Jacobus Praenestinus in Francia, per
Pisanos capiuntur, et imperatori cum multis aliis

praelatis commendantur. Obiit domina Hauisia
Ouincy, comitissa Lincolniae.

 

